<?xml version="1.0" encoding="UTF-8"?>
<dataroot><horoskopy><datum><![CDATA[2009-01-08]]><znameni><![CDATA[beran]]><muz>Některé představy, které proplouvají vaší fantazií, jsou skutečně pěkné. Musíte si však také položit otázku, nakolik jsou reálné a zda máte sílu na jejich realizaci. Pokud jste s něčím nespokojený, jen snění nestačí, budete muset přejít k činům a to už chce pořádný kus odvahy. Možná se na to sám necítíte, ale třeba máte ve svém okolí někoho, kdo by vám mohl pomoci.</muz><zena>Cizí osudy vás v poslední době zajímají skoro víc, než váš vlastní. Je od vás pěkné, že se snažíte myslet na lidi kolem sebe, ale pořádek byste si měla udělat především ve své rodině, jejíž členové vaší zaneprázdněnost nesou nelibě. Konejšíte se myšlenkou, že je všechno v pořádku a unikají vám přitom drobnosti, které by mohly snadno přerůst v něco závažného.</zena><dite>Neměl bys něco vzdávat jen proto, že ti tvůj cíl připadá až příliš nedosažitelný. Možná by jen stačilo trochu lépe se dívat kolem sebe, využít informace od kamarádů a nebo z internetu a podaří se ti najít přesně to, co hledáš. Sezení v koutku a sebelítost ještě nikoho nikam dopředu neposunulo, ale vynaložíš-li více vlastní snahy, mohou se pro tebe věci obrátit k lepšímu.</dite><sex>Ve svém rozhodování byste se neměli nechat příliš ovlivňovat názory lidí, kteří neznají všechny podrobnosti problémů vašeho vztahu, ale přesto jsou hned se vším hotoví a nejlepší  řešení vám naservírují bez mrknutí oka. Nevěřte tomu, že jejich pohled zvenčí je realistický, také oni se mohou mýlit a vy díky nim naděláte chyby, které se těžko budou napravovat.</sex><zdravi>Lenošení vás v poslední době přepadá častěji, než by bylo příjemné i vám samotným. Stále však nedokážete najít ten správný impuls ke zvýšení svého zájmu o pracovní výkony nebo sportování. Snažte se především posílit svůj organismus, naordinujte si vitamíny a to nejen ve formě tabletek. Proti únavě vám pomůže také správné stravování a vhodné bylinkové čaje.</zdravi><prace>Velká odpovědnost, kterou vás pověří nadřízení, vám může trochu zkomplikovat situaci, ale pokud zachováte chladnou hlavu, nakonec si se vším dokážete poradit. Důležité je nenechat se ochromit strachem, především z vlastního neúspěchu, máte totiž na víc, než si troufáte přiznat. Zlepšení finančních možností je téměř nadosah, ale budete muset přesvědčit o svých kvalitách.</prace></znameni><znameni><![CDATA[byk]]><muz>Existuje jen málo situací, které by vás spolehlivě vykolejily a zatemnily vaší mysl natolik, že byste nebyl schopný rozumného úsudku. Náhoda však tomu bude chtít, že právě dnes vás nějaký velmi nepříjemný zážitek čeká. Vaše obvyklá schopnost sebeovládání vezme za své a hrozí, že uděláte nepěknou scénu. Snažte se ovládat své emoce, ať jsou škody co nejmenší.</muz><zena>Necháte se přemluvit k něčemu, co se vám brzy přestane zdát tak skvělé jako ve chvíli, kdy jste poslouchala plamennou řeč kolegy či známého. Případně dáte slib, o kterém si později uvědomíte, že ho můžete splnit jen velmi těžko. Chcete-li se vyhnout nepříjemnostem, vždy si nechte dostatečně dlouhou dobu na rozmyšlení a couvněte hned, jakmile pocítíte snahu o nátlak.</zena><dite>Domníváš se, že pro tebe bude snadné zvítězit nad svým sokem a získat první místo ve školní soutěži nebo při sportovním utkání. Pouhé sebevědomí však nestačí a pokud zanedbáš dobrou přípravu, mohl bys ze svého opojení velmi rychle vystřízlivět. Neusínej na vavřínech a tím méně na těch, které sis ještě ani nevydobyl, své schopnosti musíš stále trénovat a zlepšovat.</dite><sex>Nemusíte mít s partnerem na všechno stejný názor, ale hodně důležité je, jakým způsobem mu svůj nesouhlas dáváte najevo. Někdy vystupujete až příliš nekompromisně a pak se nemůžete divit, že veškerá snaha o rozumnou dohodu skončí ve slepé uličce. Nehledejte stále chybu na svém protějšku, zameťte si před vlastním prahem a zapřemýšlejte o svém ostrém vyjadřování.</sex><zdravi>Pomalu jsou snědeny i poslední zbytky vánočního cukroví a vy už s hrůzou začínáte zjišťovat, které kousky vašeho oblíbeného oblečení vám jsou trochu těsnější a už se v nich vůbec necítíte pohodlně. To by pro vás mohl být ten správný impuls k zahájení zdravého stravování, jen zapomeňte na extrémně přísné diety. Hladovění není dobrý způsob, jak získat zpět svou postavu.</zdravi><prace>Snažte se naslouchat i kritice, která vám není zrovna příjemná. Neberte to jako snahu o vaše znemožnění, spíš si z toho vezměte něco, co vám pomůže posunout se kupředu. Tím, že vás někdo upozorní na vaše nedostatky, vám vlastně poskytuje dobrou službu a bylo by hloupé toho nevyužít. Teď už aspoň víte, na čem pracovat a co se snažit zlepšit, nemusíte tápat.</prace></znameni><znameni><![CDATA[blizenci]]><muz>Co se týče pracovních záležitostí, myslí vám to dnes opravdu skvěle a každé řešení úkolu na papíře pro vás bude vyloženě hračkou. V komunikaci s okolím však na tom tak dobře nejste a tak si dejte pozor především na vyřknutí té první věci, která vám přijde na jazyk. Nemyslíte to sice zle, ale přesto byste se mohl někoho dotknout a navíc sám sobě způsobit nepříjemnosti.</muz><zena>Snažte se využít příležitosti, která se vám dnes naskytne, přestože se na ní necítíte být úplně připravená. Podobná šance vás hned tak znovu nepotká a tak to raději aspoň riskněte, než abyste si jí nechala uniknout bez vynaložení sebemenší aktivity. Zapojíte-li trochu své odvahy a fantazie, jistě se vám podaří získat pro sebe výhody, o kterých jste si zatím nechala jen zdát.</zena><dite>Odolej dnes pokušení vzít kamarádům do školy ukázat nějaký z dražších dárků, které jsi našel pod stromečkem. Neriskuj, že ho po cestě poškodíš; navíc hrozí i nebezpečí, že ti ho někdo může vzít, například učitel, kterého rozčílí, že s ním vyrušuješ při hodině a zabaví ti ho. Pozvi kamarády odpoledne k vám domů, pokud ti to rodiče dovolí, a pochlub se s tím, co tě potěšilo.</dite><sex>Zatímco vy máte dnes večer chuť na něžné soukromí, partner by raději dal přednost posezení s přáteli či návštěvě kina, ve kterém běží nějaký naprosto neromantický kasovní trhák. Tyto dvě rozdílné představy zřejmě nebude snadné skloubit, přesto se však o to můžete pokusit. Chce to jen trochu komunikace a vzájemné dohody, zimní večery jsou přeci dostatečně dlouhé.</sex><zdravi>V mrazivém počasí se raději nevydávejte ven nalehko, i pokud se chystáte jen vynést odpadky do kontejneru. Před domem potkáte souseda, se kterým se zapovídáte a hned máte zaděláno na chřipku. Ani při sportování nezapomeňte na dostatečné oblečení, volte však k tomu určený úbor - teplý a prodyšný zároveň. Pak už vám nic nepokazí radost a užijete si zimu naplno.</zdravi><prace>Nadřízení zřejmě nebudou spokojeni s vaším dnešním výkonem, ale divit se jim nemůžete. Víte dobře, že vaše snaha mohla být větší a některé věci jste zanedbali úplně zbytečně. Sami raději požádejte o prodloužení termínu na odevzdání úkolu a tentokrát se už opravdu pokuste dát do jeho vypracování veškerou svou energii. To menší klopýtnutí vám pak jistě prominou.</prace></znameni><znameni><![CDATA[rak]]><muz>Máte-li odvahu vyřešit dávný spor s některým ze svých kolegů nebo známých, už to déle neodkládejte a udělejte to právě dnes. Čas už otupil ty nejostřejší hrany a pokud navíc nabídka smíru přijde z vaší strany, můžete očekávat vstřícné přijetí. Připusťte si, že na tom, co se stalo, byl váš podíl značný. Nemusíte si sypat popel na hlavu dlouho, upřímná omluva jistě postačí.</muz><zena>Neodmítejte dobrou radu, přestože vám jí přinese někdo, s kým nemáte úplně nejlepší vztahy. Nemusíte být stále ve střehu a čekat od každého to špatné, nezapomínejte, že názory lidí se mění. Třeba jste se docela nevědomky dopustila něčeho, co na vás vrhlo lichotivější světlo a ten, kdo nad vámi nedávno lámal hůl, vám nabízí šanci, kterou byste rozhodně měla využít.</zena><dite>Docela rád fantazíruješ, ale někdy jsou tvé příběhy pro posluchače opravdu hodně těžko uvěřitelné. Měl bys najít hranici mezi lehkým přibarvením skutečnosti a výmyslem, který bude spíš pro smích. A rozhodně bys to měl udělat dřív, než si o tobě kamarádi začnou myslet nepěkné věci a kdykoliv začneš něco vyprávět, budou už předem dělat posměšné posuňky.</dite><sex>Soukromé problémy s partnerem byste neměli řešit na veřejnosti a tím méně ve společnosti příbuzných. Vždycky se pak najde někdo, kdo do vašeho vztahu začne šťourat a rozdávat své názory, které vás jen ještě více rozčílí. Pokuste se ovládnout své emoce a sednout si někde v klidu a o samotě, všechno se svým milým proberte a snáze se tak doberete nějakého závěru. </sex><zdravi>Potřebujete si trochu srovnat trávení, které dostalo během vánočních svátků pořádně zabrat. Váš jídelníček by měl být bohatý především na vlákninu a sestávat hlavně z lehkých jídel s vysokým podílem zeleniny. Nezapomínejte ani na dodržování pitného režimu, vhodné jsou bylinkové čaje a to zejména takové, které mají blahodárné účinky na žaludek a játra.</zdravi><prace>Nepřehánějte to se svou štědrostí a dávejte si větší pozor, komu půjčujete peníze. Vyhovíte rádi svým příbuzným i známým, ale někdy si přitom zapomenete spočítat, kolik financí budete potřebovat na své vlastní výdaje. Navíc je vám hloupé říkat si o vrácení půjčky a tak se nezřídka dostanete do nepříjemného kolotoče s vyřizováním upomínek za nezaplacené účty.</prace></znameni><znameni><![CDATA[lev]]><muz>Nenechte si líbit poznámky, kterými se do vás bude v práci trefovat kolega. Jeho kritika sice možná je oprávněná, rozhodně si však zasloužíte slušné jednání a pokud k vám má nějaké výhrady, nechť vám je tedy sdělí přímo a bez ironie či posměchu. Braňte se ale tendenci vytahovat nějaké jeho vlastní prohřešky, z toho by nevzešlo nic lepšího, než ostrá hádka.</muz><zena>Že vám dnes nebude nic vycházet podle vašich představ, je jistě mrzuté, ale nemusíte ještě házet flintu do žita. Některé záležitosti jste možná skutečně uspěchala, dejte jim tedy další prostor, aby mohly uzrát do podoby, která vám dovolí dotáhnout je do zdárného konce. I když se budete muset vrátit o krok zpátky, rozhodně toho nelitujte. Trpělivost se vám vyplatí.</zena><dite>Neriskuj ztrátu dobrého kamaráda kvůli nějakému chvilkovému rozmaru, který ti přelítne přes nos. Dej si pozor na slova, kterými ho můžeš trefit na citlivém místě, aniž by sis uvědomil, co vlastně říkáš. Snaž se dnes trochu více pomoci doma s úklidem a zaměř se hlavně na svůj pokoj, ve kterém máš po Vánocích ještě dokonce i balící papír od dárků, které jsi dostal.</dite><sex>Přestože vám připadá nespravedlivé, jak báječného partnera má někdo z vašich známých a jak málo si přitom váží jeho vlastností, nepřísluší vám plést se do jejich záležitostí. Nesnažte se řešit věci, které se vás přímo netýkají a nechte si své pocity pro sebe. Nakonec můžete přijít o přízeň i toho, koho se chcete zastat, protože mu vaše vměšování bude velmi nepříjemné. </sex><zdravi>Dávejte si pozor na své nohy, kterým dnes spíš než při chůzi nebo sportu hrozí nebezpečí během práce a to zejména chystáte-li se manipulovat s těžkými předměty. Jestliže si i přes veškerou opatrnost nakonec na nohu něco upustíte, ihned zujte botu, sundejte ponožku a zkontrolujte rozsah případného poranění. Zlomený prst by vám později nepěkně otekl.</zdravi><prace>Úkol, který dnes dostanete, nebude snadný, ale nesmíte se ho zaleknout a nebo dát najevo svou nejistotu. Nemusíte ho přece zvládnout úplně bez pomoci a pokud víte, na koho se obrátit s prosbou o radu, máte už předem téměř vyhráno. Zatím nemůžete počítat s výrazným zlepšením finanční situace a tak si při nákupech dobře rozmyslete, co nepotřebujete tak nutně.</prace></znameni><znameni><![CDATA[panna]]><muz>Zbytečně vidíte některé věci horší, než jaké ve skutečnosti jsou. Přestaňte stále myslet na nejhorší a považovat se za smolaře, kterému nemůže nic vyjít. Třebaže vám navenek chybí sebedůvěra, někde uvnitř vás ještě plápolá docela malý plamínek, který stačí jen trochu posilnit. Pamatujte na to a až se před vámi objeví problém, řekněte si v duchu, že to dokážete.</muz><zena>Pokud vás čeká nějaké důležité setkání, měla byste na něj vyrazit s dostatečným předstihem. Nepříjemné průtahy v dopravě by vás mohly zdržet déle, než by bylo milé nejen vám, ale také tomu, kdo na vás někde bude marně čekat. Jestliže už předem víte, že se nějaké komplikaci nevyhnete, svému protějšku zavolejte a nebo aspoň pošlete krátkou textovou zprávu o zdržení.</zena><dite>Přestože ti kamarád dal k Vánocům nějakou naprostou hloupost nebo věc, která se ti nelíbí či jí absolutně nevyužiješ, rozhodně by jí při návštěvě u tebe neměl najít někde hozenou v koutě nebo rovnou v koši. Na to si dej pozor, protože tím by ses ho mohl opravdu velmi dotknout. Třeba neodhadl tvůj vkus, ale důležitější je, že si na tebe vzpomněl a chtěl ti udělat radost.</dite><sex>Své koníčky, které se vašemu partnerovi nelíbí a neustále vám předhazuje, že při nich jen zbytečně plýtváte časem, byste si měli ubránit za každou cenu. Máte právo na kousek svého soukromí, kdy se budete věnovat tomu, co vám dělá potěšení a stejný prostor nabízíte svému drahému i vy. Potřebujete se trochu odreagovat a v rozumné míře se zabývat svými zálibami. </sex><zdravi>Chystáte-li se na dovolenou s lyžováním či dalšími zimními sporty, neberte na lehkou váhu svou bezpečnost a opatřete si vhodné ochranné prostředky. Některá střediska přímo nabízejí půjčení helmy a dalších chráničů, rozhodně byste to neměli odmítat a těch pár korun navíc si připlatit. Třebaže s helmou moc parády nenaděláte, mělo by být pro vás zdraví přednější.</zdravi><prace>Nedejte se nalákat na nabídku podezřele snadného výdělku, který vás nebude stát žádnou zvláštní námahu a při kterém strávíte jen pár minut denně nenáročnou činností. Ne nadarmo se říká, že bez práce nejsou koláče, proč tedy zrovna vám by je měl někdo dávat jen tak? Vezměte rozum do hrsti, některé nabídky jsou podvody, které mohou naopak stát peníze vás.</prace></znameni><znameni><![CDATA[vahy]]><muz>Narazíte na neochotu nadřízených nebo kolegů, ale nebude to pro vás až tak velké překvapení. Ještě máte v živé paměti, jak to dopadlo naposledy, když dali na vaše slova a nakonec z toho byla málem katastrofa, protože jste se ve svém úsudku nepříjemně zmýlil. Tentokrát už jste si jistý a s rozhodnutím jste nespěchal, ale to nejhorší máte teprve před sebou - přesvědčit druhé.</muz><zena>Čekáte na telefonát nebo důležitou zprávu a to vaše myšlenky svazuje natolik, že nejste ani schopná soustředit se na něco jiného. Zkuste se pustit aspoň do nějaké rutinní práce, u které nemusíte tolik přemýšlet. Zbavte se snazšího úkolu, vyřešte starší resty, ale určitě nezahálejte. Později byste měla o to víc práce s doháněním všeho, co díky dnešní nervozitě zameškáte.</zena><dite>Pokud tušíš, že se kamarád chce pustit do něčeho velmi riskantního, měl by ses pokusit mu v tom zabránit. A to i za cenu toho, že o tom budeš informovat někoho dospělého, který má přece jen větší šanci tvého kamaráda přivést k rozumu a od hloupého nápadu ho odradit. Asi se na tebe bude chvíli zlobit, ale později určitě pochopí, že ti záleželo jen na jeho bezpečí.</dite><sex>Zřejmě můžete očekávat návštěvu, která vám nejen zasáhne do vašich plánů na večer, ale navíc vás ani moc nepotěší. Ať už půjde o někoho z příbuzných nebo dotěrného souseda, raději je přijměte a vyslechněte, než abyste to odkládali. Jednu nepříjemnou záležitost tím budete mít vyřešenou a nehrozí, že o vás půjdou drby, jak nevstřícně a odmítavě se chováte. </sex><zdravi>Nejste sice milovníky zimních sportů a mrazivého počasí, ale přesto byste neměli zanedbávat pravidelný pohyb. Pár minut doma na cvičebním stroji nebo v posilovně nestačí, rozhodně vám neuškodí pobyt na čerstvém vzduchu. Teple se oblečte a vydejte se ven na dlouhou procházku, uvidíte, jak se budete cítit osvěženi a i bez cvičení uděláte něco prospěšného pro vaše tělo.</zdravi><prace>Pravděpodobně získáte nečekanou finanční prémii a nepůjde zrovna o nízkou částku. Dobře však přemýšlejte, jak peníze využijete a nesnažte se je za každou cenu co nejrychleji utratit. Pokud je vaše finanční situace dobrá, nemusíte myslet na zadní vrátka a úspory, ale ani tak není nutné koupit to první, na co padne váš zrak. Splňte si třeba nějaký svůj dávný sen.</prace></znameni><znameni><![CDATA[stir]]><muz>Není jednoduché změnit názor na člověka, který vás v minulosti několikrát zklamal. Nejspíš mu neuvěříte ani dnes, přestože se už delší dobu snaží nepokoušet vaší trpělivost a chovat se zodpovědně. Pro vás už zřejmě bude mít napořád nálepku nenapravitelného snílka, který má stále hlavu někde v oblacích. Jen si zkuste uvědomit, zda nesoudíte lidi kolem sebe příliš přísně.</muz><zena>Při bloudění v neznámých končinách se vám bude hodit kamarádka. Pozvěte jí tedy na cestu, kterou se dnech chystáte absolvovat a nevydávejte se na ní samotná. Váš orientační smysl není zdaleka tak dobrý a na vyptávání se kolemjdoucích na další trasu má ona rozhodně větší odvahu. Budete se cítit mnohem bezpečněji, než kdybyste si musela v cizím prostředí poradit sama.</zena><dite>Dej si pozor, ať nenaletíš vtipálkovi, který by se dnes rád pobavil na tvůj účet. Velmi mazaně se ti bude snažit namluvit, že o tebe má zájem osoba opačného pohlaví a zve tě na tajnou schůzku. Zbytečně bys ztrácel čas a ještě se později zesměšnil, až bys od onoho protějšku vyžadoval vysvětlení, proč jsi na něj čekal úplně marně. Informaci si raději předem ověř.</dite><sex>Opravdu svého partnera tak podezíráte a nebo jen nedokážete svou zvědavost udržet na uzdě? V každém případě jemu vaše neúprosné vyptávání na kdejakou podrobnost jeho každodenních aktivit není příjemné ani trochu. Nemusíte mít přece přehled o každém jeho kroku a za vším pak hned vidět náznaky možné nevěry. Pochybujete ve skutečnosti o něm a nebo spíš o sobě?</sex><zdravi>Před vstupem na zamrzlou vodní hladinu byste se měli přesvědčit, že je led opravdu dost silný na to, aby vás unesl. K bruslení raději vyhledávejte bezpečná místa, kde je například nějaký dozor či zřejmá aktivita dalších sportovců a teploty pod bodem mrazu už po několik dní a nocí. Přes neznámé vodní plochy si rozhodně nezkracujte cestu, riziko je příliš vysoké.</zdravi><prace>Rozčílí vás přístup, který má váš kolega k důležitému úkolu, na němž máte pracovat společně. Zatímco vy se snažíte, sháníte vše potřebné a pracujete na dosažení cíle, on zůstává naprosto v klidu a nehne ani prstem. Možná vám konečně, až dojde na lámání chleba, přestane být proti srsti upozornit nadřízené na jeho mizerný výkon a nebudete se muset dělit o zaslouženou odměnu.</prace></znameni><znameni><![CDATA[strelec]]><muz>Nenechte si uniknout příležitost promluvit si s někým o záležitosti, která vás už nějakou dobu trápí. Potřebujete získat odvahu k tomu, abyste problém řešil na správných místech, ale sám si nejste jistý, jak to nejlépe navléknout. Dobrou radu můžete dostat od známého, který vám sice kompletní kurz diplomacie nenabídne, ale určitě pro vás bude mít přinejmenším slova opory.</muz><zena>Nedělá vám potíže říci někomu nepříjemnou pravdu do očí, ale právě dnes byste na tuto svou schopnost měla spíš zapomenout. Nebylo by vhodné, abyste svou, už tak ztrápenou kolegyni, mučila ještě poznámkami o jejím naprosto příšerném vkusu a podrobovala jí jakékoliv kritice. Pokuste se jí tentokrát raději podat pomocnou ruku a nešlapejte krutě po jejím sebevědomí.</zena><dite>Nelíbí se ti, že na tvého kamaráda není téměř v ničem spoleh a většinu věcí, které ti slíbí, stejně rychle zapomene. Nejspíš s tím nic nenaděláš, nedokáží ho změnit ani tvé výčitky a smutek a tak se snaž obejít bez jeho pomoci, případně o ní požádej někoho jiného. Časem mu třeba dojde, jak důležité je nemyslet jen na sebe, ale do té doby si musíš umět poradit sám.</dite><sex>Přepadnou vás záletné úmysly a pokud jim nedokážete odolat, snažte se své touhy držet na uzdě co možná nejpevněji. Menším flirtem, o kterém se partner nedozví, nejspíš žádné vážné škody nenapácháte. Pakliže však ztratíte rozum a neuhlídáte se, počítejte s následky, které pro vás budou katastrofální. Nebylo by nakonec lepší zůstat dnes večer sedět doma u televize?</sex><zdravi>Rádi byste začali pracovat na zlepšení své fyzické kondice, jenže sami se zřejmě do žádné aktivity nepřinutíte. Chtělo by to najít si k sobě někoho se stejnými úmysly, takže zapátrejte mezi svými přáteli, některý z nich se k vám jistě řád přidá. Ve dvou vám to půjde lépe, vzájemně se podpoříte, když jednomu z vás dojde odhodlání a energie a navíc si užijete zábavu.</zdravi><prace>Budete mít hodně práce s vyřízením všech úkolů, které se vám na stole nakupily v době vaší dovolené a do konce pracovní doby se nejspíš nezastavíte. Vynechejte kávičku s kolegy a dlouhé vyprávění o nejčerstvějších zážitcích, ponořte se do své práce a ničím se nerozptylujte. Překvapí vás neskromné přání partnera nebo dětí, ale zřejmě dobře vědí, jak na vás zapůsobit.</prace></znameni><znameni><![CDATA[kozoroh]]><muz>Jednejte dnes s každým na rovinu, nepřikyvujte těm, s nimiž nesouhlasíte a nelichoťte někomu jen proto, abyste si zajistil jeho přízeň. Vaše neupřímnost by byla rychle odhalena a přinesla by vám jen zbytečné problémy. Na druhou stranu však nebuďte k nikomu neomalený či hrubý, i nepříjemné věci se dají vyjádřit s dostatkem diplomacie tak, abyste se druhých nedotkl. </muz><zena>Jestliže se dnes budete rozhodovat o něčem důležitém, dejte především na svou intuici a vnitřní pocity. Rozum může protentokrát zůstat trochu v pozadí, aby vaše vnímání příliš nezkresloval. Nemáte ve zvyku jednat impulzivně, ale právě to může být v některých případech mnohem prospěšnější. Udělejte dnes to, co vám radí srdce, bude to správný krok.</zena><dite>Nesnaž se některé věci dělat bezmyšlenkovitě jen proto, abys je měl co nejdříve hotové a mohl se věnovat své zábavě. Především nad domácími úkoly bys měl také přemýšlet, jejich vypracováním se zároveň učíš a mohou ti tak ušetřit čas trávený nad učebnicemi, kdy se budeš pokoušet dostat do hlavy co nejvíce vědomostí. Nespěchej a soustřeď se na svou práci.</dite><sex>Pokud plánujete nějaký program na dnešní večer, raději se zavčas poraďte s partnerem, který by vaším nápadem nemusel být nadšený. Není potřeba snažit se ho za každou cenu překvapit, některá překvapení nejsou příjemná a zvlášť ne takové, na které vůbec nebude mít náladu. Má nějaké problémy, které by s vámi rád probral a tak spíš počítejte s tím, že bude chtít zůstat doma.</sex><zdravi>Přestaňte se stále vymlouvat na nedostatek času a začněte dělat něco pro své zdraví a fyzickou kondici. Nemusíte trávit hodiny v posilovně, pro zlepšení krevního oběhu a posílení těla bude stačit i pravidelná každodenní procházka. Zamyslete se nad tím, jak často používáte dopravní prostředky i v případech, kdy to není nezbytně nutné a vystačíte si se svými vlastními silami.</zdravi><prace>Sháníte-li nové pracovní místo, nedejte na sliby jedné strany a určitě se poohlédněte po dalších nabídkách. Obešlete životopisem více firem, zúčastněte se několika pohovorů a když už si nebudete moci vybírat z desítky míst, stále aspoň budete mít nějakou šanci v záloze. Bylo by krátkozraké spoléhat se na to, že stačí mít jen jednu možnost a ta, že určitě vyjde.</prace></znameni><znameni><![CDATA[vodnar]]><muz>Někdy je s vámi skutečně těžká dohoda a jen velmi nerad nasloucháte mínění či názorům lidí ve svém okolí. Stojíte si za svým, ačkoliv sám máte jisté pochybnosti, ale rozhodnutí měnit nechcete. Není přece nic špatného na tom, když pod tíhou argumentů svůj názor změníte a přiznáte, že jste se mýlil. Jen to zkuste a uvidíte, jak vstřícní k vám začnou lidé kolem vás být.</muz><zena>Setkání se starým známým, kterého jste dlouhou dobu neviděla, způsobí, že veškeré vaše původní plány vezmou velmi rychle za své. Vaše radost se shledání bude tak velká, že ráda všechno hodíte za hlavu, jen abyste si mohli pořádně popovídat a strávit spolu co nejvíce času. Měla byste věnovat aspoň pár minut na telefonáty, kterými odvoláte smluvené závazky.</zena><dite>Už několikrát jsi se z nejrůznějších důvodů nemohl dostavit na předem domluvenou schůzku a přestože jsi pokaždé pamatoval na omluvu, tentokrát ti do toho opět vlezlo něco důležitého a tobě už začíná být trapně. Není se co divit, když si představíš, co asi si o tobě musí ten druhý myslet, ale tím, že ho dnes necháš čekat, aniž bys o sobě dal vědět, ho v názoru jen utvrdíš.</dite><sex>Dejte si pozor na nezvanou návštěvu, která by vám mohla překazit příjemné prožití dnešního večera. Nejlépe uděláte, pokud s partnerem vyrazíte někam ven, do kina nebo na večeři, jen tak se totiž můžete vyhnout programu, který by ani jednoho z vás nepotěšil. Odmítněte také pozvánku na setkání s přáteli, snažte se dnes především užívat si naplno jeden druhého.</sex><zdravi>Potřebujete pročistit svůj organismus a to především zažívání, které se stále ještě zcela nevzpamatovalo z vánočních svátků a bouřlivých oslav konce roku. Zvykli jste si na mlsání a máte trochu problém vrátit se zpět ke zdravému stravování a především střídmosti v jídle. Den očistného půstu vám velmi prospěje, pijte jen minerální vody, ovocné džusy a bylinkové čaje.</zdravi><prace>S nadšením přijmete úkol, na kterém si už někteří vaši kolegové vylámali zuby. Zatímco se pachtili s vyřešením obtížného problému, sledovali jste jejich konání z povzdálí a v hlavě se vám zrodil vynikající plán. Konečně nastala chvíle, kdy budete moci ukázat své schopnosti a nesporný talent, kterým oplýváte. Zúročíte snahu, kterou jste vložili do soustavného studia.</prace></znameni><znameni><![CDATA[ryby]]><muz>Nenechte se odradit tím, že se váš návrh nesetká s okamžitým a nadšeným přijetím. Dopřejte druhé straně trochu delší čas, jakmile si to nechají vaši společníci rozležet v hlavě, jistě objeví to, co jste se jim celou dobu snažil vysvětlit. Nespěchejte příliš, některým záležitostem by to naopak uškodilo, zaměřte se podrobně na detaily, které se později ukáží jako velmi důležité.</muz><zena>Dejte si záležet, aby vám bylo opravdu dobře rozumět, když budete vyřizovat nějaký vzkaz a předávat dál to, čím jste byla pověřena. Samozřejmě by případný problém padl na vaší hlavu a to by se vám v současné době moc nehodilo. Máte namířeno na nějakou vyšší pozici a musíte tedy nadřízeným dokázat své schopnosti, které se týkají organizace a vedení menšího týmu.</zena><dite>Čeká tě celkem příjemný den, ve kterém ti nehrozí žádné písemky nebo zkoušení ve škole, ani domácích úkolů nebude moc a tak budeš mít celé odpoledne čas na své kamarády a zájmy. Jen na přízeň osudu se však nespoléhej, nějaká menší nekázeň ti nejspíš projde, ale pokud bys to s vyrušováním při výuce přeháněl, může se tvá představa zábavného odpoledne rychle rozplynout.</dite><sex>Zkuste dnes nesouhlas se svým partnerem vyjádřit jiným způsobem, než velkou hádkou či naopak trucováním a zarytým mlčením. Tyto vaše vrtochy se dají tolerovat jen do určité míry a hrozí vám, že hranice trpělivosti vaší drahé polovičky velmi brzy překročíte. Až se vám zase udělá rudo před očima, napočítejte si do desíti a pak se snažte všechno řešit v klidu bez emocí.</sex><zdravi>V mrazivém počasí dbejte na správnou výživu pokožky a to nejen obličeje, který je vnějším vlivům vystaven nejvíce. Také vlasy si zaslouží zvýšenou pozornost a speciální balzámy.  Nezapomínejte na kůži rukou, kterou mráz vysušuje a nohou, které máte celý den zabalené v teplých ponožkách. Dopřejte si bylinkovou koupel a celé tělo ošetřete výživným krémem.</zdravi><prace>Právem můžete být hrdí na výsledky, které jste dosáhli díky své vytrvalosti a píli. Možná je také načase začít přemýšlet o tom, jak můžete být prospěšní těm, kteří ve svých úkolech tápou a přitom jim nechybí snaha ani schopnosti, jen těch zkušeností nemají tolik, jako vy. Ptáte se, proč byste se měli starat o druhé? Třeba proto, že jednou by se jejich pomoc mohla hodit vám.</prace></znameni></datum></horoskopy></dataroot>
